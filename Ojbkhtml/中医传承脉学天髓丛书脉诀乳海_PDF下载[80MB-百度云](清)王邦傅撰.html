中医传承脉学天髓丛书脉诀乳海 PDF下载 (清)王邦傅撰 百度云 电子书 下载 电子书下载
PDF电子书下载不求人，看这篇文章就够了→ http://www.chendianrong.com/pdf#751322747
PDF电子书下载不求人，看这篇文章就够了→ http://www.chendianrong.com/pdf#751322747
<p>书名:中医传承脉学天髓丛书脉诀乳海</p><p>作者:(清)王邦傅 撰</p><p>页数:163</p><p>定价:¥29.0</p><p>出版社:中国中医药出版社</p><p>出版日期:2017-04-01</p><p>ISBN:9787513227476</p><p><h2>节选</h2></p>[<p>《脉学天髓丛书：脉诀乳海》：<br/>　　《脉经》云：脉从前来者为实邪，从后来者为虚邪，从所不胜来者为贼邪，从所胜来者为微邪。<br/>　　春得脾而莫疗，冬见心而不治，夏得肺以难瘥，秋得肝亦何疑。<br/>　　此复发明得妻不同一治，生死仍须各推之理。凡我克者为妻，乃微邪也。假令春脉弦而缓，冬脉沉而洪，夏脉洪而涩，秋脉涩而弦，虽见妻脉来乘，是为微邪，不足畏。如春脉但见迟缓，而不见其带弦，是为土旺生金，反来克木。冬脉但见其洪大，而不见其带沉，是为火旺生土，而反来克水。夏脉但见其涩，而不见其带洪，是为金旺生水，而反来克火。秋脉但见其弦长，而不见其带涩，是为木旺生火，而反来克金。如此之脉，不得谓之小逆，反以微邪为可畏也。譬如人家，其夫良善，其妻不能，难能相夫以成家。而夫纲犹整，是为美疚①，不足畏也。倘若其夫懦弱，其妻强悍，事无大小，操窃其权，虽有夫君，视同奴隶，流渐日久，弑逆之祸，其不免矣。岂非反以微邪为可畏欤？故日：得妻不同一治，生死仍须各推。复有一说，谓春夏秋冬四季之时，倘得妻脉，其生死判断有不同者。试观四句赋中，惟夏得肺以难瘥一句，为一定之辞，其余三句，俱属两可。况别有诀云：春中诊得四季脉不治，多应病自除，则知春夏秋冬。四季之中，倘得妻脉，其生死仍须各推.不可一例而论也。假令春得脾脉，春属木，脾属土，木非土不生。况木得湿土之滋，反能长养，故云莫疗而病自愈也。又令冬见心脉，冬为寒冰，心为君火。如严寒之时，得太阳一照，使流水不冰，纵有微邪，亦无大害，故不必治也。惟夏得肺脉，夏为赤帝司辰，万物赖以长化。倘见肺脉，肺为阴金，其气肃杀，故杀菽陨霜，春秋所警，是以夏得肺以难瘥也。至于秋得肝脉，肝为青阳，主东方之生气，秋得肝脉，是当摇落之时而得生长之气，如阳明司天之岁五之气，厥阴风木客气加临，春令反行，草乃生荣，民气和之谓也，又何疑其为害也哉！<br/>　　此乃论四时休旺之理，明五行生克之义。<br/>　　此总结上文之脉，反四时者，由五行有相克之义存焉耳。<br/>　　举一隅而为例，则三隅而可知。<br/>　　如前偶举一春以为例，则夏秋冬季可以类推矣。<br/>　　按平弦而若紧。<br/>　　此节言脉有相似者，当详明分别之，不可混淆也。平字非弦脉之平，当与下文欲识之识字相对。南方诊脉谓之看脉，北方诊脉谓之平脉。如《脉经》平脉早晏，平脉虚实之类，故日按平弦而若紧。弦者，不散也，端直而长，状若筝弦。日弦紧者，不缓也，脉来劲急，按之长，举之若牵绳转索之状。弦属少阳，为疟为饮，为寒热，为气血收敛。紧属太阳，为寒为痛，在人迎为伤寒，在气口为伤食。不可以其同一长而直，而不分其孰为弦，孰为紧也。<br/>　　欲识涩而似微。<br/>　　涩不滑也，叁伍不调，如雨沾沙，又如轻刀刮竹日涩。涩为气多血少，为伤精，为痰阻气机，为中雾露，微者不显也。脉来极细而软，若有若无日微，为气血俱虚，为败血不止，面色无光。然涩者，言脉道之蹇①涩，而不流利也。微者，言脉道之微细，而不充满也。二者皆难定息数，诊之者须辨其孰为涩，孰为微。<br/>　　浮芤其状相反。<br/>　　浮者，不沉也。按之不足，举之有余日浮。有力为风，无力为虚。芤则初无定体，芤，草名，其叶似葱，以脉轻手则浮而大，重则中空，故藉以命名也。即先贤论芤脉，亦有不同。如本诀中指法，则日两头即有，中间全无，或又谓四畔有，中间无，而《脉经》则又日芤脉，其象两边似有，中间全无。仲景《伤寒论》日：脉弦而大，弦则为减，大则为芤，减则为寒，芤则为虚，虚寒相搏，此名为革。男子亡血失精，女子半产漏下。古人谓芤脉之不同如此。或云两头有，中间无，或日四畔有，中间无，或日两边有，中间无。余尝按此三法，诊人之脉，皆断之为失血，并无差忒。因思芤脉轻手则浮，重则中空，虽有上下左右四畔之不同，要之皆因血去故也。</p>]<p><h2>前言</h2></p>[<p>
《素问》九卷，为医经之祖。西晋乱后，失其第七一卷，故梁《七录》所载全元起诠注，皆只八卷。唐王冰谓于郭子斋堂，得受先师张公秘本，林亿等讥其以阴阳大论之文纂入。犹周官亡冬官以考工记补之之类，何以言之？夫六淫之邪。以风寒热为三大纲领。考《素问》风论、热论，病情委曲详尽，何以独阙寒论？而热论首言：今夫热病者，皆伤寒之类也。既云类伤寒，则有正伤寒专论可知，惜乎亡于兵火。仲景《伤寒论》序云：撰用《素问》九卷。当时尚未亡失，是伤寒专论，散见于六经篇中。幸高平王叔和编其残帙，使医统正脉，一线不绝，厥功传矣。又集先贤诊法，著成《脉经》，更以师承心验者，别撰《脉诀》，经高阳生编为歌括，以便记诵，辞俚旨深，朱子跋郭长阳《伤寒补亡论》，深许其高骨取关之义。何戴起宗、李濒湖辈，不求其旨，但鄙其文，多见其不自量也。余夙好方术，服膺此书，思欲诠释以畅其义。庚寅之春，于广陵肆中，得《脉诀乳海》六册。虫啮尘湮，几难卒读，携归案头，如理乱丝，始能成诵。其作者为王君邦傅。王君不知何时人，亦医林中之矫矫者，以河洛之精义，发叔和之奥旨，而于营卫循行之道，尤深致意焉。论理精详，引证博雅，金元后仅见才也。惟画图立说，似近胶刻，肺腑拘例，未免沿习，言其所当然，未言其所以然也。请试明之。易本乎天地。人与天地参，其阴阳之理一也。乾坤六爻以配十四经脉，婺源江氏河洛精蕴，论之綦详。脏腑定位，西士解剖诸书，言之甚悉，而气化之理阙焉。夫归藏商易，取用乎坤，而以十二辟卦，候一年十二月消息。《礼记》孔子日：吾欲观殷道，是故之宋而不足征也。吾得坤乾焉，所谓坤乾者，商易归藏也。故《系辞》日：变通配四时。又日：刚柔相推变，在其中矣。又日：往来不穷，谓之通。又日：寒往则暑来，暑往则寒来，皆此义也，汉儒每常言之。十二辟卦者，即十二月令之卦也。又即乾坤二卦六爻之旁解也。盖乾之六阳，自十一月建子，冬至一阳始生，为地雷复卦，即乾初九爻。十二月建丑，二阳生，为地泽临，即乾九二。正月寅，三阳生，为地天泰，即乾九三。二月卯，四阳生，为雷天大壮，即乾九四。三月辰，五阳生，为泽天央，即乾九五。至四月建巳，六阳充足，而为乾为天，即乾上九，此一年之乾卦也。至五月建午，夏至一阴生，为天风姤卦，即坤初六爻。六月建未，二阴生，为天山遁，即坤六二。七月建申，三阴生，为天地否，即坤六三。八月酉，四阴生，为风地观，即坤□□。九月戌，五阴生，为山地剥，即坤六五。至十月建亥，六阴纯静，而为坤为地，即坤上六，此一年之坤卦也。夫坤为万物之母，而能生物。然坤本纯阴，必待乾与之交，而得其阳，然后始能生万物也。十二支次序，世人皆以子为首，因坤临十月亥，坤为纯阴之卦，阴极则阳生，故十一月冬至一阳升于地上，为地雷复也。不知造化端倪，实不在子而在午，盖天地交而后万物生，是乾坤交姤之初。即为万物造端之始。然交必阳体充足。而后能交，乾之六阳乃充足于四月之巳，次为午。故乾至五月建午，始与坤交，是则乾足于巳而动于午。巳午皆火，故伏羲乾居正南。乾之外体属火。乾中含蓄□□属金，故五行家言：庚金长生在巳。所谓长生者，乃指其生之之源而言也。乾之初动于午，每年五月夏至之时，乾上九一，阳已升至天□□高，不得不转而向下，向下即感动坤阴之气，上升而交。故天地三交，五月建午为□□交，六月未为二交，七月申为三交，所谓坤三索于乾也。乾坤交而谓之索者，以坤本纯阴，必索于乾而后有阳，始能生化也。乾阳入坤而化为气，气升为云为雨，盖十二辟卦，乾位巳火也，坤位亥水也。乾与坤交，则火入水中，而化为气。以水为质，火为性，试以一碗，人张口气呵之则生水，故知气之形属水，而其所以能升腾行动者，则火也。爻辞日：见群龙无首吉。言气升能为云雨，故喻为龙。而乾与坤三交，则乾上四五之三爻，尽入于坤。而乾上爻巳火之首，早入亥水之中，为育生胚胎之兆，故龙之无首吉也。此天地阴阳化育之义，推之与人亦然。饮入于胃，由胃小肠相接处幽门，幽门之上有一窍，水饮从此窍散布下焦脂膜之中，由脂膜而渗入膀胱，膀胱无上口，故曰渗入也。气血之升降，必由呼吸以循环，吸入天之阳，呼出地之阴。
                                        </p>]<p><h2>内容简介</h2></p>[<p>《脉诀乳海》为脉学著作。书根据《王叔和脉赋》《王叔和脉诀》二书，以歌诀、图像的形式逐节予以注释、发挥，有颇多的督导见解。《脉诀乳海》又参考诸家注释，择善选之，引证博雅，有益于后学。此次校注以上海市医学会图书馆光绪抄本为底本，《珍本医书集成》（上海科学技术出版社，1985年5月第壹版）为参校本。</p>]<p><h2>目录</h2></p>
    卷一脉诀辨惑论脉赋诊脉人式歌 卷二心脏歌心脉见于三部歌心脉歌肝脏歌肝脉见于三部歌肝脉歌肾脏歌肾脉见于三部歌肾脉歌肺脏歌肺脉见于三部歌肺脉歌脾脏歌脾脉见于三部歌脾脉歌 卷三七表八里脉总论七表脉交变略例论七表脉浮脉指法主病芤脉指法主病滑脉指法主病实脉指法主病弦脉指法主病紧脉指法主病洪脉指法主病 卷四八里脉交变略例论八里脉微脉指法主病沉脉指法主病缓脉指法主病涩脉指法主病迟脉指法主病伏脉指法主病濡脉指法主病弱脉指法主病九道脉□□九道脉长脉指法主病短脉指法主病虚脉指法主病促脉指法主病结脉指法主病代脉指法主病牢脉指法主病动脉指法主病细脉指法主病 卷五论《脉诀》合《河图》《洛书》左右手诊脉歌左手寸口心脉歌左手中指肝脉歌左手尺部肾脉歌右手寸口肺脉歌右手中指脾脉歌右手尺部命门脉歌诊杂病生死候歌诊暴病歌形证相反歌诊四时病五行相克歌诊四时虚实歌伤寒歌阳毒歌阴毒歌杂病生死歌 卷六察色观病生死候歌五脏察色歌肝脏歌心脏歌脾脏歌肺脏歌肾脏歌诊妇人有妊歌妊娠漏胎候歌妊娠心腹急痛歌妊娠倒仆损伤歌产难生死候歌新产生死候歌妊娠伤寒歌产后伤寒歌小儿生死候歌小儿外证一十五候歌
